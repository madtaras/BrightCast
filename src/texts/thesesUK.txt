Проектування та реалізація системи віддаленого керування мультимедійними файлами за допомогою мобільних пристроїв.

  На сьогоднішній день мобільні пристрої набувають дедалі більшої популярності, і разом з тим використовуються чи не кожним пересічним користувачем. Крім того стають популярними технології, які використовують віддалене керування, або так звані "Розумні будинки".
  У зв’язку з цим, вирішено створити систему віддаленого керування мультимедійними файлами за допомогою мобільних пристроїв. Композиції завантажуються із соціальної мережі ВКонтакті, а сама система є, по суті, музичним клієнтом для цієї соціальної мережі, у якому реалізовані майже весь функціонал, доступний на сайті. Ще однією можливістю системи є формування списку відтворення з врахуванням ритму та темпу музичних композицій.
  Система написана на html, css, javascript, використовуючи Google Chrome Apps API, що забезпечує повну кросплатформність розробленого програмного забезпечення. Віддалене керування працює через WebSockets, а інтерфейсом для нього є веб сторінка, яку потрібно відкрити через браузер мобільного пристрою, що забезпечує якісну підтримку на різних платформах. Вдалося розробити зручну систему для роботи з мультимедійними файлами через vk.com API, яка може керуватися за допомогою смартфону. Варто зазначити, що система є у відкритому доступі, і кожен бажаючий може безкоштовно завантажити її з Chrome Web Store.

